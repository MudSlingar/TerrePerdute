#ambientazione 

> Le Terre Perdute sono il territorio da esplorare nel corso della campagna.
>
> Ricordatevi di poter prendere spunto da qualunque descrizione di luogo per partire all'avventura, e che non tutti i posti potranno essere esplorati completamente al primo passaggio, dove una volta sorgeva un clan di coboldi potrebbero essersi insediati dei Duergar alla ricerca del cielo, o altro ancora.
> Inoltre non sempre gli ostacoli che incontrerete potranno essere vinti: segnatevi il luogo ed il problema, proseguite in un'altra direzione e tornate più forti e preparati di prima ad affrontarlo.

Le Terre Perdute sono separate dalle Terre civilizzate dal Mare Interno ad est, dai Ghiacciai Perenni a Nord e dal Deserto del Crepuscolo a Sud. 
La traversata più rapida e sicura per le Terre Perdute partendo dal mondo conosciuto è quella via mare, che comunque richiede abbondantemente più di un mese di navigazione. Attraversare i ghiacciai o il deserto è fuori discussione, e chiunque abbia tentato non ha fatto ritorno, né è mai arrivato ad Approdo.

Non esistono mappe delle Terre Perdute al giorno d'oggi, e l'intero continente è abitato da creature selvagge e mostri di ogni tipo, ma antiche storie parlano di maghi e maestri delle arti provenienti da queste terre, e chi è stato abbastanza coraggioso da esplorarle e preparato da sopravvivere per raccontarlo è tornato al mondo conosciuto con artefatti magici e conoscenze rivoluzionarie.

Per questo, nonostante il pericolo che rappresentano, diversi arditi intraprendono il viaggio verso la costa Ovest del Mare Interno e raggiungono la città di Approdo, per poi addentrarsi ancora più a ponente verso l'ignoto.

Eccezion fatta per gli appunti di [[Urthu]], qui riportati:

<img src="https://i.pinimg.com/736x/c2/35/c5/c235c59a24f16cc7456952d36f1646ff.jpg">

### Luoghi noti e d'interesse
Il fatto che non esistano mappe aggiornate o accurate non impedisce agli approdoni di sapere qualche informazione su ciò che si può trovare nelle vicinanze di Approdo, ed infatti le zone limitrofe sono indicativamente note per i pericoli che contengono, anche se prevalentemente inesplorate.

## Approdo
La cittadina di Approdo. Fare riferimento alla [[Approdo|pagina wiki dedicata]]

## Napyguta
> Anticamente Napnyugta

Il Fiume che attraversa Approdo. Scende dai [[Le Terre Perdute#Picchi Argentati|Picchi Argentati]] attraverso la [[Le Terre Perdute#Foresta Fumosa|Foresta Fumosa]] ed i [[Le Terre Perdute#Poggi Dorati|Poggi Dorati]]. 

Non è sicuro percorrere il fiume via chiatta a causa di insediamenti di Boggard, che attaccano a vista chiunque navighi sul Napyguta.

## Poggi Dorati
<img align="right" height="230" src="https://i.pinimg.com/564x/ae/0b/43/ae0b430957df632ad19654be4011ab76.jpg">

Questo il nome delle colline che circondano [[Approdo]] e proseguono verso Ovest, conferitogli a causa dei riflessi dorati dell'erba che le copre. 
Il loro clima è mitigato dai venti marini, che quando tirano nella giusta direzione portano l'odore del sale fino in cima alle colline.
Sono famosi i rapaci della zona, che cacciano piccoli mammiferi ed i meno cauti delle tribù goblin che si avventurano fuori dalla [[Le Terre Perdute#Foresta Fumosa|Foresta Fumosa]].

La principale popolazione dei Poggi Dorati sono alcune tribù di Boggard, insediati nei pressi delle maggiori anse del fiume Napyguta. Attaccano chiunque stia navigando sul fiume, ma non sempre i loro cacciatori si sono dimostrati ostili in altri casi.

È presente una torre diroccata, a malapena visibile da Approdo, e si dice ci siano anche i resti di un villaggio umano salendo ancora più a Nord.

### Villaggio dei Banditi
Attorno alla Torre diroccata un gruppo di banditi ha rimesso in sesto alcune delle case in rovina e lì si è insediato.
Sono principalmente ragazzetti inesperti, anche se il loro "capo" [[Molnar]] sembra essere un combattente navigato. 
A detta sua buona parte di loro è stata bandita a causa di furtarelli o debiti che non potevano pagare.
Hanno una donna incinta [[Erzsebeth]], prossima al parto.

### Statue dei Re
Dodici statue stanno in cerchio attorno al simbolo del culto del Dio del Sole.
Sono alte tre metri e fatte di marmo, raffigurano Re in una statica posizione di attenti.
Parlano tra loro quando pensano di essere da sole, potenzialmente anche con chi si presenta col dovuto rispetto.
Hanno chiesto di recuperare la tredicesima di loro, raffigurante il Re Hewerald, che dicono essere stata portata da un drago fino alle [[Le Terre Perdute#Rupi Urlanti|Rupi Urlanti]]. È stata individuata essere nella [[Le Terre Perdute#Tana della Manticora Tevgimund|Tana della Manticora Tevgimund]].
La nomenclatura usata dai Re chiama i [[Le Terre Perdute#Picchi Argentati|Picchi Argentati]] "Montagne Malram", il Drago "Ardirirth" ed [[Le Terre Perdute#Approdo|Approdo]] "Rocca Arcton".

## Foresta Fumosa
<img align="left" height="330" src="https://i.pinimg.com/originals/75/96/61/759661a0c2eb97d6784c12fbdb8b0924.jpg">

Questa foresta di alti pini si addentra più ad Ovest ancora dei [[Le Terre Perdute#Poggi Dorati|Poggi Dorati]], fino ai [[Le Terre Perdute#Picchi Argentati|Picchi Argentati]].

A volte dei pennacchi di fumo sono visibili sopra le chiome degli alberi, e resti di goblin sono trovati lungo il confine con i poggi dorati.

Nessun abitante di Approdo si spinge dentro la foresta, nemmeno i pochi che ogni tanto pattugliano il limitare dei poggi dorati.

Non si sa nulla di ciò ch'è nascosto tra gli alberi se non che Filverel, le rare volte che beve al Corvo di Coffa, finisce quasi sempre col raccontare di un antico tempio dedicato a dei dimenticati, che a suo dire si troverebbe nelle profondità della foresta, ma non ha mai confermato la cosa da sobrio.

### Grande Albero
Nella zona Nord della foresta c'è un enorme albero che sembra avere connessioni con un antico culto druidico della foresta.
Tra le sue radici c'è una porta incantata che si apre all'alba in base all'ombra proiettata da una meridiana all'esterno della porta.
All'interno c'era una statua di legno animata, adesso distrutta, ed una trappola che difendevano delle tavole di pietra incise in silvano. Queste tavole sono al momento in possesso di [[Filverel]].
È presente anche una fontanella in fondo allo spazio nascosto sotto l'albero, e diversi gruppi hanno passato notti tranquille all'interno dell'albero una volta sconfitta la statua.

### Accampamenti Goblin

<img width=200 align=left src="https://cdn.discordapp.com/attachments/951550685432914021/1239316550217891840/goblinnudo.jpeg?ex=66427afa&is=6641297a&hm=31bd87b0e949ad6a879d1c1166663d58af933845a6e95d143881aed9fda74e04&"> Il fumo toponimo della foresta sembra provenire da accampamenti di Goblin, nella parte sud della foresta.
Fanno ingente uso di funghi allucinogeni.
Si erano organizzati in un unico forte nelle scorse settimane ma sono stati assediati durante la [[Diario Avventure#Sessione 8|Sessione 8]], e conseguentemente l'insediamento è caduto.
Adesso rimane solamente una tribù nella foresta, ed il resto dei Goblin è fuggito verso le [[Le Terre Perdute#Piana Striata|Piane Striate]].
Sembravano avere un qualche tipo di collegamento col culto incontrato al limitare della [[Le Terre Perdute#Città Sacra|Città Sacra]]. Che siano andati in quella direzione?

È anche stata rinvenuta una mappa in possesso ai capi dell'accampamento dei goblin, che indicava la suddivisione della foresta sud in zone non contrassegnate, che potete trovare [[Mappa Goblin|qui]]

### Statua del Re Cervo
In una struttura megalitica risiede la statua di una creatura parzialmente cervo e parzialmente umanoide, con mozziconi al posto delle gambe e braccia innaturalmente lunghe che terminano con grandi mani artigliate.
I cervi della foresta presentano un comportamento anomalo: morti corrono verso la statua fino ad infilzarsi sui suoi artigli. Il loro sangue non sembra colare per terra una volta sacrificati in questo modo.
Anche i goblin della foresta sembrano venerare questa figura, e svolgere sacrifici rituali in suo onore.

### Tempio di Pietra
Nelle profondità della foresta, ad Ovest, si trova una fossa dove il sole non penetra, evidentemente incantata, dentro a cui è nascosto il Tempio di Pietra di cui a volte vanvera Filverel da ubriaco. 
Sembra avere una connessione con la statua del Dio Cervo.
Non è stato raccontato molto altro se non di **non andarci**, e che sia molto pericoloso.

## Picchi Argentati
Le montagne che si vedono in lontananza a Nord-Ovest. La luce riflessa sulla neve e le pareti di roccia il mattino conferisce il loro nome.
C'è chi dice di aver visto la sagoma di un drago volare sopra le vette delle montagne, subito prima che il sole tramontasse.

### Coboldi
Evidentemente un gruppo di Coboldi ha tana sulle montagne. 
Non è conosciuta la portata della loro presenza sui picchi, ma sono state incontrate alcune delle loro trappole.
Sembrano avere interesse a raccogliere il _ferro freddo_ dalle radici della montagna, inoltrandosi fino alla [[Le Terre Perdute#Foresta Fumosa|Foresta Fumosa]].

## Rupi Urlanti
<img align="right" width="240" src="https://i.pinimg.com/originals/2a/d3/26/2ad32641e1f3723649c6fbeddabeca79.jpg">

Ad Est dei [[Le Terre Perdute#Picchi Argentati|Picchi Argentati]], fino a raggiungere la costa del Mare Interno, a Nord di [Approdo](#approdo) e dei [[Le Terre Perdute#Poggi Dorati|Poggi Dorati]], stanno le Rupi Urlanti.  

Chiamate così a causa del rumore che le caratterizza, che non è mai stato appurato provenire dal vento che le attraversa o da effettiva urla lancinanti.

È certo siano territorio di caccia di una qualche enorme creatura volante, in quanto sono stati ritrovati resti di animali di grossa dimensione, quali mucche smarrite o orsi, in luoghi che non avrebbero mai potuto raggiungere se non cadendo dal cielo.

Non è possibile scalare il versante Est, in quanto sulle rocce si infrangono violentemente le onde impedendo la scalata, ma, sebbene non sia stato tentato, non dovrebbe essere impossibile raggiungere il crinale salendo dal versante Sud, e poter vedere cosa si nasconde oltre le Rupi, o cosa ci si annida.

### Pattuglie di confine della Contea di Zeogon
Sono stati incontrati soldati che dicevano di essere della Contea di Zeogon, a loro dire a Nord delle Rupi Urlanti. 
La loro armatura è di fattura squisita, con evidenti influenze di artigianato elfico. 
Sono stati uccisi da [[Tevgimund]] prima di poter rivelare molte altre informazioni.

### Tana della Manticora Tevgimund
Nascosta nelle profondità delle Rupi Urlanti c'è la tana della [[Tevgimund|manticora]] che terrorizza la zona.
Al suo interno la statua di marmo dell'antico re Hewerald viene usata come posacenere.

## Piana Striata

La pianura a Sud dei [[Le Terre Perdute#Poggi Dorati|Poggi Dorati]], non più _completamente_ inesplorata, è detta "Striata" a causa dei molti fiumi e fiumiciattoli che la attraversano.
Sono presenti molte rovine di case e villaggi, ormai perduti nel tempo. È quasi assente ogni forma di vegetazione, se non per sprazzi di alberi nelle vicinanze di queste rovine.
In lontananza l'orizzonte è sempre parso coperto dalla nebbia a chiunque sia arrivato sufficientemente a Sud da vedere la Piana.

### Città Sacra
È visibile in lontananza un'enorme cinta muraria, quasi troppo alta per essere costruita da umani.
Da vicino sono state viste: una breccia nelle mura, vicino al fiume che costeggia la città, un quartiere di baraccopoli con moli nella direzione del fiume, una porta verso Nord, che presenta segni di decorazioni dorate.
Un mutaforma che si è fatto riconoscere come dello stesso culto di [[Jeriko]] faceva da guardia nelle vicinanze dei moli, rifiutandosi di permettere l'accesso alla città, che chiamava "Città Sacra".