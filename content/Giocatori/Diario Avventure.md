# Sessione #1
**Data**: 20/03/2024

**Partecipanti**: _[[Rose]], [[Ghé]], [[Syrio]], [[Grummar]], [[Urthu]]_ 

**Obiettivo**: _[[Le Terre Perdute#Foresta Fumosa|Foresta Fumosa]]_ 

Ci siamo avventurati verso OVEST, verso la Foresta Fumosa ma prima di arrivarci, nel tragitto abbiamo fatto la conoscenza di 2 esseri umanoidi-rana di cui non ricordo il nome, questi nonostante un po restii, si sono rivelati non ostili dopo una offerta di cibo da parte nostra. Una volta alle porte della foresta, abbiamo visto un Grande albero in direzione NORD-OVEST (all'interno della foresta stessa) e delle impronte di un piccolo gruppo di un qualche canide, decidemmo si seguire la direzione dell'albero. Dopo un po di cammino fummo attaccati da 3 banditi che ci tesero uno trappola, 2 dei quali prontamente sconfitti e con il 3o in fuga. Successivamente entrammo in una radura dove era presente una statua senza piedistallo, di una persona, probabilmente pietrificata e per evitare brutte sorprese, dopo esserci assicurati che la statua non presentasse segni di vita, abbiamo proseguito con il viaggio. Una volta arrivati ai piedi dell'albero notammo che questo aveva una porta in pietra su cui erano incise delle rune a formare 2 semicerchi e un puntello che sporgeva, come una specie di meridiana e Glummbar riuscì ad aprirla facendo ombra con il suo martello sulle rune, come a falsificare l'ombra della meridiana. Una volta dentro ci trovammo in un antro completamente in legno e con al centro una statua di un cavaliere anch'essa in legno, ma all'avvicinarsi della povera capretta di Ghe questa statua si mosse uccidendola sul colpo e ingaggiando lo scontro con noi. Dopo un lungo scontro non poco sofferto abbiamo vinto sfruttando la sua struttura in legno estremamente infiammabile e grazie anche ad una prodezza di Ghe che all'ultimo istante diede il colpo di grazia. Quello che la statua proteggeva era un altare con sopra delle tavole di pietra incisa, scritte in Sylvan, che abbiamo riportato ad Approdo per poterle decifrare. (modificato)

# Sessione #2
**Data**: 26/03/2024

**Partecipanti**: _[[Jeriko]], [[Zavis]], [[Elyraine]], [[Salek]], [[Bhar]]_

**Obiettivo**: _[[Le Terre Perdute#Picchi Argentati|Picchi Argentati]]_

Scelgono di ignorare le nuvole di fumo e proseguono verso i picchi argentati a nord ovest. In quella direzione sentono dei picconi in lontananza (rumore metallico), vanno a dare una occhiata ma il rumore si ferma.  
Salek sale su un albero e nota 6 creature “lucertola” dirigersi verso di loro, sono intenzionati a non farsi vedere o sentire. Si cala dall’albero e riferisce ai compagni, 100 metri di distanza. Si nascondono. Le creature ingaggiano e notano Zavis in un cespuglio, inizia la battaglia. Ne uccidono 5, il mago scappa tramite un’illusione, le sue tracce vanno verso nord per poi non essere più presenti. Si dirigono verso la possibile miniera, si accampano. Zavis fa da guardia e sente battiti di ali, avvista una creatura volante, sveglia tutti e jeriko viene colpito al fianco da uno spino grande lanciato dall’essere (dettaglio fondamentale, nel mentre si fumava una canna). L’essere vola verso est. Tornano a dormire, la mattina si incamminano verso nord ovest. Compaiono due sagome con rami tra le fauci. Li ignorano e proseguono fino a una parete inclinata con delle insenature scavate per circumnavigazione della montagna. Proseguono. In uno spiazzo tondeggiante limitato per metà da un precipizio e per metà da un’alta parete sorge una grossa porta di ferro. È presente un essere alato bianco iridescente con piume maestose. Nel suo nido è presente qualcosa di luccicante. Aspettavo troppo tempo per decidere cosa fare e arriva nel nido un secondo uccello. Il primo uccello li nota e attacca Zavis. Tra varie vicende si riescono ad uccidere uno dei due uccelli, uno dei due vola a 6 metri di altezza e notano una strana armatura e una spada lunga nel nido. Bhar salta molto in alto e cavalca l’uccello. Uccidono l’uccello e prendono il bottino. (Dungeon master sorpreso che fossero durati così poco!).
Sentono un sasso rotolare nella strada da cui sono venuti ma non vedono nulla. Bhar e Jeriko tentano di aprire il portone ma Bhar è troppo violento, il portone cade e Bhar Jariko e Elyraine che sono morenti 1. Dopo alcuni tentativi Elyraine si salva e gli altri due sono morenti 3. Salek si blocca sotto la porta cercando di aiutarli ma si libera subito dopo. Lo liberano tutti dalla malefica caduta del maestoso portone (che era apparentemente innocuo). Appiccano un fuoco all’interno del piccolo cunicolo dietro la porta e sigillano per vedere dove esce il fumo. Esce fumo da un muro. Decidono di ritornare indietro sul loro percorso

# Sessione #3
**Data**: 04/04/2024

**Partecipanti**: _[[Ghé]], [[Jeriko]], [[Bhar]], [[Salek]], [[Zavis]]_

**Obiettivo**: _[[Le Terre Perdute#Foresta Fumosa|Foresta Fumosa, profondità]]_

![[dialogogoblin.jpg]]
"Mi stai chiedendo come è andata l'ultima spedizione... non penso di essere la persona giusta a cui chiedere, ma se proprio dobbiamo parlarne sarà meglio farlo davanti ad un boccale di birra. Se non ricordo male abbiamo seguito il fiume fino all'albero nel quale Ghe e gli altri avevano trovato la statua di legno e da lì abbiamo iniziato ad investigare. Ti risparmio il penoso racconto di come siamo finiti in una trappola che Ghe già conosceva e salto subito alla parte interessante. Usciti dall'albero ci siamo diretti a sud per indagare su delle colonne di fumo che avevamo visto in lontananza, pensavamo potesse trattarsi dell'accampamento dei banditi, ma ci sbagliavamo... Durante il tragitto ci siamo imbattuti in un inquietante struttura megalitica dedicata al culto di una creatura umanoide con testa da cervo. Cavoli se metteva i brividi... il corpo di un umano... le gambe mozzate... e quelle braccia lunghe in modo innaturale... non augurerei a nessuno di incontrare una creatura del genere. Comunque non siamo riusciti a scoprire molto su di lui, se non che i goblin lo venerano e sacrificano sia cervi che altri goblin in suo nome.
A proposito di goblin... presente quelle colonne di fumo di cui ti parlavo prima... si sono rivelati essere accampamenti goblin. Una volta sistemati quei goblin ci siamo rimessi alla ricerca del tempio citato nelle tavole di Ghe, e per Dio, l'abbiamo trovato. Seppellito nelle profondità di una voragine dove il tempo scorre in modo anomalo, io, Jeriko e Bhar abbiamo intravisto una struttura dalla forma piramidale, ma non siamo entrati. In quella voragine deve essere successo qualcosa di orribile, la luce non penetra e la gravità agisce in modo strano. Inoltre abbiamo trovato diverse statue di avventurieri pietrificati, tutti sono stati ridotti così alla vista di qualcosa. Non abbiamo osato proseguire all'interno del tempio perchè ormai eravamo esausti, ma parlando con [[Filverel]] siamo giunti alla conclusione che queste statue siano collegate alla Matriarca Serpe, una figura mistica venerata da un circolo druidico ormai scomparso. Bene ora devo andare, la spero di aver soddisfatto la tua curiosità. Solo un consiglio se posso... sconsiglia a chiunque di scendere in quella voragine, non siamo pronti a quello che ci aspetta."

# Sessione #4
**Data**: 08/04/2024

**Partecipanti**: _[[Syrio]], [[Urthu]], [[Derio]], [[Rose]], [[Grummar]]_

**Obiettivo**: _[[Le Terre Perdute#Poggi Dorati|Poggi Dorati, torre diroccata]]_

Voce profonda, barba bionda: "Ci siamo diretti a Nord-Ovest verso la già avvistata torre diroccata. Lungo la strada abbiamo avvistato una struttura di megaliti e ci siamo diretti lì per indagare brevemente. Erano dodici statue parlanti, un poco diffidenti, re dei tempi passati, re della montagna di Marlarn, adoratori del Sole. Un po' rintronate. Purtroppo un loro compagno, tredicesima statua, è stato rapito da un drago e portato a nord. Abbiamo proseguito. Siamo giunti sul posto di notte. Attorno alla torre c'è un piccolissimo villaggio... Abbandonato, ora abitato da banditi NON OSTILI. Hanno una donna incinta... Potrebbero dare qualche moneta in cambio di aiuti semplici come cibo, o indicazioni per il parto. Di mattina siamo entrati nella torre, dove abbiamo sconfitto una melma che corrodeva il ferro. Mi sono lasciato trasportare nel randellarla, lo consiglio come terapia antistress. Il difficile è trovare un'altra melma ferrivora. Ultimo elemento strano, ossa vecchie quanto la torre, deformate, come per una trasformazione uomo-belva"

# Sessione #5
**Data**: 18/04/2024

**Partecipanti**: _[[Salek]], [[Jeriko]], [[Zavis]], [[Elyraine]], [[Ghé]]_ 

**Obiettivo**: _[[Le Terre Perdute#Piana Striata|Piana Striata, città sacra]]_
"Quindi... Che dire, direi tutto bene quel che finisce bene, no? Siamo partiti per la missione proposta da Jeriko con l'intento di esplorare la pianura oltre la foresta, più precisamente per capire cosa fosse quel sasso enorme che vetteggiava in mezzo ai prati. Nonostante il nostro obiettivo fosse quello, siamo prima passati a trovare i banditi ai poggi dorati, per vedere se avevano bisogno di supporto medico data la gravidanza inoltrata di una delle loro donne. Siamo stati accolti e abbiamo dato qualche informazione per affrontare il travaglio ai badanti della donna incinta, il parto dovrebbe avvenire entro un paio di settimane, se dovesse passare qualcuno per quelle zone nelle prossime avventure, provate a darvi un occhiata. Tra l'altro i banditi sembrano gradire chiodi, razioni di cibo e altri materiali reperibili in città, se avete qualcosa del genere da offrirgli potrebbe tornargli utile, han detto di avere del denaro da parte, quindi credo vi ripagheranno per la vostra gentilezza. Ah comunque, mi stavo perdendo in chiacchiere, la missione è proseguita il giorno seguente, abbiamo attraversato la foresta e abbiamo notato che i goblin potrebbero essersi riorganizzati dopo il nostro ultimo attacco, tuttavia non li abbiamo incrociati. Il viaggio è durato altri due giorni che son trascorsi tranquillamente e infine siamo arrivati di fronte al nostro obiettivo.

Il masso enorme si è rivelato una cinta muraria alta diverse decine di metri di qualche antica città e la pianura sembra il residuo di quella che fu la campagna coltivata attorno al centro abitativo. I punti di accesso alla città che abbiamo notato sono principalmente due: • un portone dorato (col quale non abbiamo interagito) • il molo che da su un fiume navigabile. Il molo di fatto è l'unico punto di accesso che abbiamo appurato essere praticabile, tuttavia non abbiamo circumnavigato le mura per cercarne altri. Ah certo, come dimenticare, nella zona del molo c'era una breccia nelle mura, un crollo dovuto a chissà cosa, sembra come se qualche creatura abbia provato a sfondare la parete, ma non credo che un essere dotato di tale forza fisica esista. Fatto sta che la città era protetta da qualche incantesimo divinatorio (credo che Filverel li chiami così quelli con quel sapore), quindi qualcuno ci aveva notato. Arrivati al molo abbiamo incontrato un uomo con un tatuaggio sottocutaneo simile al nuovo tatuaggio di Jeriko, al suo fianco vi erano due creature umanoidi, quadrupedi, deformi. Non sembravano dotati di volontà propria, però devo dire che erano inquietanti. L'uomo non è sembrato ostile e ci ha offerto di giocare a dadi con lui per scambiarci informazioni. Ciò che siamo riusciti a capire è che l'uomo fa parte di un qualche setta occulta, se volete qualche informazione in più chiedete pure a Jeriko, sembrano appartenere alla stessa cosa. Il culto è desideroso di sacrificare entità potenti a qualcuno e per ora tra gli obiettivi papabili c'è un drago che si cela nelle montagne e qualche entità del bosco, tra cui il signore cervo raffigurato nella statua che fu trovata una avventura precedente. Sappiamo inoltre che la città è per qualche motivo sacra al culto e che nulla può entrare e nulla può uscire da essa. A proteggere la città però vi erano solo le tre figure che ci si sono presentate.

La notte ci siamo accampati poco distanti dalle mura, in vista di infiltrarci col favore delle tenebre. Abbiamo rincontrato l'uomo di prima, questa volta però sotto mentite spoglie. L'uomo si è rivelato infatti essere un mutaforma che ha assunto in primis le mie sembianze e poi quelle di qualche conoscente di Ely, devo dire che è stato abbastanza spaventoso. Abbiamo deciso di combatterlo e siamo riusciti ad ucciderlo. La città era quindi indifesa, ma non credo resterà tale a lungo. Sembra infatti che i cultisti quadrupedi potessero comunicare con qualcuno tramite la magia e credo che a breve tornerà qualcuno a difesa del molo. Alla fine non siamo entrati nella città, ma tutto sommato siamo tornati con diverse informazioni. Che dire, forse un buco nell'acqua se la si guarda dal punto di vista economico, ma già l'essere tornati tutti vivi lo considero un successo... Ops, forse ho parlato troppo, scusate non volevo annoiarvi!

# Sessione #6
**Data**: 23/04/2024

**Partecipanti**: _[[Alexandr]], [[Bhar]], [[Derio]], [[Syrio]], [[Urthu]]_

**Obiettivo**: _[[Le Terre Perdute#Rupi Urlanti|Rupi Urlanti]]_

_Due giorni dopo l'arrivo di Derio, Urthu entra al Corvo di Coffa, seguito dagli altri._ _Alexandr ha un'armatura differente da quella con cui era arrivato, Syrio e Urthu sono solo armati rispettivamente di un manganello e di un pugnale, Bhar ha una balestra che prima non possedeva._ _Hanno l'aria lacera ed eccitata al tempo stesso._ "Doppio giro, Denkar, offro io" _grida Syrio. Il gruppo siede ad un tavolo._

"Denkar, Denkar — _esclama Urthu, accostando il secondo bicchiere al caminetto per farsi versare la seconda dose abbondante di cenere_ — non immaginerai mai cosa ci è successo! Eravamo partiti per le Rupi Urlanti... Spedizione esplorativa..., sapevamo che una bestia alata cacciava in quei territorio, ma il reale va oltre ogni sogno più incredibile. Ci siamo imbattuti, dopo un giorno di cammino verso nord, in un uomo ferito in armatura: farneticava di illusioni, temeva noi stessi lo fossimo, e aveva un aculeo conficcato all'altezza dell'anca... Ebbene, l'ho rappezzato, ci ha detto di venire dal regno semi-indipendente di "[[Zeogon|Zeagon]]", un posto situato a nord delle montagne... Una bestia alata, sulle Rupi, aveva ucciso tutti gli altri della sua pattuglia. Il fatto è che questa bestia poi è tornata, si è rivelata essere una [[Tevgimund|manticora]]; ha ucciso l'uomo e dopo un rapido quanto impari combattimento ha afferrato Alexandr e lo ha portato in volo alla sua tana, intimandoci di portargli tutti i nostri oggetti preziosi e scintillanti in cambio del nostro compare. Derio, avvertendo odor di pericolo, ha temuto ed è tornato indietro; noi abbiamo proseguito in un territorio aspro e ricco di crepacci per un giorno e mezzo buono. La manticora possiede un [[Amuleto delle Illusioni|amuleto verde smeraldo]] che le consente di celarsi alla vista o lanciare illusioni, tuttavia è intelligente ed ha contrattato con noi. Pensa! Voleva avviare una rotta commerciale tra noi del sud e gli sconosciuti del nord, con l'idea di trattenere come dazio parte delle ricchezze trasportate... Oltretutto, nella sua elegante tana sta la tredicesima Statua, usata come vile posacenere.

Le trattative tuttavia sono saltate a causa di un fuoco dell'alchimista. Non so dir molto del combattimento seguito: sono stato azzannato e sono svenuto per le gravi ferite ma, come vedete, siamo tutti qui... Con qualche oggetto alle spalle e con qualche altro in saccoccia... Le armi e l'armatura che potete vederci addosso sono dell'uomo di Zeagon. E questo è quanto.”

# Sessione #7
**Data**: 30/04/24

**Partecipanti**: _[[Bhar]], [[Jeriko]], [[Salek]], [[Elyraine]], [[Rose]]_

**Obiettivo**: _[[Le Terre Perdute#Coboldi|Tana dei Coboldi]]_

_Una sera ad uno dei tavoli del corvo di coffa davanti ad un paio di birre vuote Jeriko e Zavis (e chiunque sia interessato) parlano di com'è andata la missione sui picchi_ 

"Abbiamo fatto una breve deviazione verso l'insediamento sotto la torre, Salek aveva portato dei chiodi per aiutare quei poveracci. Gli abbiamo anche parlato dell'idea del sindaco di aprire una possibile rotta per portare verso il porto il ferro freddo. Purtroppo tra [[Molnar]] e il [[Ephret Bulgakov|Siniscalco]] non corre buon sangue, vedremo se Ephret accoglierà le loro richieste di amnistia e approvvigionamenti. Ci siamo poi diretti verso i picchi. Abbiamo incrociato giusto un paio di lupi nel percorso. Speravamo di arrivare inosservati alle caverne dei coboldi ma abbiamo incrociato una delle loro squadre di ronda. Sono stati un combattimento facile ed è stato molto utile poter "persuadere" uno di loro a spiegarci da dove entrare. Credo che in tutto avremo eliminato un po' più di una dozzina di coboldi. <img src="https://i.pinimg.com/736x/2c/0b/02/2c0b024d2614f8afe5f19a9e75787754.jpg" align=right width=250>Una volta ripulita la prima parte della loro base (zeppa di trappole per gli dei!) abbiamo cominciato a sospettare che il sistema di caverne fosse molto più ampio. Inoltre molti elementi facevano sospettare a una fattura nanica. Abbiamo deciso di non esplorare oltre quando abbiamo trovato un grosso portone metallico, incantato e con sopra simboli astrologici. Siamo tornati carichi di armi e di ferro freddo da rivendere!"

# Sessione #8
**Data**: 10/05/2024

**Partecipanti**: _[[Jeriko]], [[Urthu]], [[Zavis]], [[Ghé]]_

**Obiettivo**: _[[Le Terre Perdute#Accampamenti Goblin|Accampamenti Goblin]]_

Ok, lo ammetto... Con i goblin non si può essere diplomatici. L'altro giorno siamo andati io, Jeriko, Zavis e Urthu ad esplorare le terre dei goblin. Il nostro intento, o meglio il mio intento iniziale, era quello di farci amici i goblin per avere un punto sicuro in cui fare un avamposto all'interno nella foresta. A ripensarci non era affatto una buona idea, i goblin hanno delle norme igieniche assenti e credo che pernottare nello stesso luogo in cui abitano dei goblin sia più pericoloso che combattere un drago.
Fatto sta che siamo arrivati nella zona dei goblin e abbiamo perlustrato un po' la zona. 
A quanto pare i goblin erano composti da più tribù, ognuna capitanata da un hobgoblin. Dopo il nostro precedente attacco le tribù rimaste devono aver deciso di radunarsi e si son rintanate in un unica grande baraccopoli goblin, mi verrebbe da dire. 
L'accampamento era protetto da un fossato pieno di escrementi e da un una cinta muraria in terra.
Dapprima abbiamo tentato di approcciare i goblin in maniera pacifica per poter parlare con il loro capo: ci siamo finti dei mercanti di funghi e abbiamo provato a contrattare con uno degli hobgoblin, ma devo dire che le trattative sono state del tutto inefficaci, seppur i goblin alti son più intelligenti degli altri non sono né socievoli, né capaci di formare un pensiero troppo articolato. 
Siamo stati attaccati e abbiamo risposto al fuoco con altro fuoco, ma alla fine abbiamo deciso di battere in ritirata, un gruppo organizzato di esseri intelligenti può essere molto difficile da fronteggiare, anche se si tratta di goblin. 
Ci siamo accampati nei boschi e abbiamo seguito le direttive di Jeriko per compiere un assedio. Abbiamo scremato in primis un po' di truppe di ronda, poi, mentre io e Urthu facevamo da diversivo per distrarre una parte degli arcieri della città, Zavis e Jeriko si son intrufolati all'interno delle mura.

Ragazzi non sapete quanto me la son vista brutta! Non ho mai corso così tanto per scappare da dei goblin! 
Devo dire che Urthu però ha rischiato davvero grosso, è stato salvato miracolosamente da una nostra vecchia conoscenza. 
Vi ricordate il [[Ferenc|bandito]] che durante la prima nostra spedizione ci è scappato? Ecco l'abbiamo incontrato mentre ci addentravamo nella foresta e a quanto pare qualcuno degli altri ci ha fatto amicizia, si è rivelato abbastanza utile, dato che ha fornito un po' di aiuto medico al nostro caro amico sasso. 
Comunque, la lotta contro i capi tribù è stata davvero estenuante, ma ne siamo usciti vittoriosi per un soffio. Una tribù è scappata, capitanata da un hobgoblin e fiancheggiata da una figura vestita di nero che non abbiamo identificato. 
A quanto pare l'accampamento è stato costruito attorno ad una struttura molto più antica, sembra più o meno risalente all'epoca della chiesa di approdo secondo Urthu, ma non sappiamo da chi sia stata edificata, né quale possa essere stata la sua funzione in passato. Le uniche cose che abbiamo trovato all'interno sono stati dei simboli zodiacali. 
Ah sì, visto che eravamo di passaggio siamo passati anche per la statua del cervo, che ora appare con i denti digrignati, per il resto nulla è cambiato, speriamo che aver decimato i goblin rallenti il rituale o qualsiasi cosa stia succedendo da quelle parti.

# Sessione #9
**Data**: 17/05/2024

**Partecipanti**: _[[Jeriko]], [[Syrio]], [[Salek]], [[Ghé]]_

**Obiettivo**: _[[Dorina]] e poi [[Le Terre Perdute#Città Sacra|Città Sacra]]_

Il [[Ephret Bulgakov|sindaco]]? Un rompiscatole, fatevelo dire. L'abbiamo scortato verso il villaggio dei banditi per contrattare per una loro reintegrazione ad [[Approdo]]. Le contrattazioni stavano andando bene, fino a quando [[Molnar]] il capo dei banditi non ha presentato [[Ferenc]] il bandito che girovaga per la foresta tra le persone da riammettere nella società. Da quel momento il sindaco ha iniziato ad andare nel panico, offrendoci addirittura 50 mo come ricompensa per uccidere [[Ferenc]]... Non credevo avesse una considerazione così bassa del nostro gruppo, voglio dire, non siamo mica mercenari! Nonostante tutto siamo riusciti a calmarlo e, un po' per costrizione, il sindaco ha sottoscritto alla creazione di un villaggio riconosciuto da approdo e sotto la sua giurisdizione. D'ora in poi quindi il villaggio dei banditi prenderà il nome di [[Dorina]]! Son davvero contenta che si siano sistemate le cose, per lo meno per ora. Dopo essere tornati ad [[Approdo]] per riaccompagnare a casa il sindaco e riposare, abbiamo deciso di dirigerci verso la [[Le Terre Perdute#Città Sacra|Città Sacra]], ove le cose si son cominciate a fare più pericolose. La [[Le Terre Perdute#Piana Striata|piana]] ad aspettarci era deserta come la scorsa volta, anche se la visione di un fantasma ci ha fatto prendere un bello spavento. Vi consiglio di portare con voi degli strumenti per eliminare le illusioni se vorrete addentrarvi in quel posto. Nonostante lo spiacevole incontro notturno, siamo riusciti il giorno seguente ad entrare nella città. Stranamente non c'erano ad accoglierci i cultisti della setta di [[Jeriko]], ma forse è stato meglio così. La città all'interno sembrava viva a tutti gli effetti, siamo entrati in una baraccopoli dove c'era un sonoro via e vai di persone e successivamente siamo entrati all'interno della breccia nelle mura che avevamo visto la scorsa volta. Qua ci siamo accorti che in realtà tutta la città era sotto l'effetto di un'illusione e che nulla di ciò che stavamo vedendo era reale.

Le persone che girovagavano per le vie erano esseri mummificati incapaci di reagire, inoltre l'illusione cercava di mascherare una struttura alquanto insolita: un enorme colonna con in cima qualcosa di spaventoso che sembrava fissarci. Il nostro nuovo obiettivo è diventato quindi quello di capire cosa si celasse in cima alla struttura, anche se ammetto che sembrava davvero fuori dalla nostra portata. Interagendo con l'illusione siam riusciti a raggiungere la cima della colonna sulla quale sedeva su un trono una figura mummificata e senza occhi dalle fattezze elfiche. Purtroppo siam riusciti a guardarlo per davvero poco tempo dato che in un batter d'occhio ci siam ritrovati all'interno di una stanza di un ospedale immersi nell'illusione. Abbiamo deciso allora di uscire dalla città. Ci siam portati con noi una guardia cittadina per capire meglio come apparisse fuori dall'illusione. Portarla con noi è stato abbastanza facile dato che nessuno nella città sembrava in grado di assumere atteggiamenti ostili nei nostri confronti. Usciti dalla città ci siam sentiti immediatamente privati della nostra energia vitale. Come se quell'illusione ci stesse succhiando l'anima, non saprei descrivere altrimenti quella sensazione. Fortunatamente siamo usciti in tempi brevi, [[Filverel]] ci aveva detto di non dormire all'interno della città, ancora una volta vi ha salvato la vita. Ah sì, comunque la guardia si è rivelata uno di quegli esseri mummificata che vi dicevo, ma in poco tempo ha iniziato a mutare aspetto, il suo corpo si è iniziato a riempire di cristalli rossastri e da figura umanoide che era si è trasformato in un quadrupede cristallino che ha iniziato a correre verso est. Abbiamo allora deciso di in seguirlo per capire da cosa fosse attratto. Dopo giorni di cammino siamo arrivati in una zona a sud di [[Approdo]], dove prende luogo una [[Le Terre Perdute#Salina Rossa|enorme distesa di sale e cristalli dai riflessi rossi, abitata da enormi creature simili a quella che abbiamo visto fuori dalla città]].

# Sessione # 10
**Data:** 22/05/2024 

**Partecipanti:** [[Rose]],  [[Grummar]], [[Elyraine]], [[Derio]], [[Florian]] 

**Obiettivo:** [[Le Terre Perdute#Miniere|Miniere oltre il portone nanico]] 

Che mischione di emozioni, che esplosione di adrenalina esplorare le Terre Perdute! Da una singola spedizione ci sarebbe materiale per settimane di racconti! 

Ma bando alle ciance, sono qui per fornirvi la verità dei fatti, non una storiella edulcorata: Siamo partiti all'alba in direzione delle inesplorate profondità delle miniere dei Coboldi, fermandoci a [[Dorina]] per la prima notte e poi ancora prima del confine della foresta. Lasciatemi dire, sentir raccontare degli assalti notturni della [[Tevgimund|Manticora]] alla fioca luce di un fuoco di bivacco è molto più impressionante che non al calduccio del focolare del [[Approdo#Il corvo di coffa|Corvo di Coffa]]. Il terzo dì abbiamo iniziato la salita verso le cime dei [[Le Terre Perdute#Picchi Argentati|Picchi Argentati]], incontrando per strada un coboldo che scavava un misero cunicolo, da ciò che ha raccontato faceva parte di un gruppo armato di coboldi, che si chiamava "la resistenza", i cui membri si identificano con una fascia legata in testa. Sembrava particolarmente lento di comprendonio, e dai segni di graffi e contusioni già i suoi compari l'avevano saccagnato di botte, quindi abbiamo evitato di causargli ulteriori sofferenze ed abbiamo proseguito. Siamo arrivati tramite i cunicoli ai portoni, indugiando un po' di fronte a quello del drago prima di attraversare l'altro, di fattezze naniche. 

Oltre ci ha accolto un ulteriore percorso, circondato da sbocchi di cunicoli troppo stretti per essere attraversati da una persona, ma abbastanza larghi da lasciar sgattaiolare indisturbato un coboldo. Da uno di questi cunicoli, mentre [[Derio]] ed io osservavamo il contenuto di un carretto di miniera abbandonato, un coboldo della resistenza ci ha deliziati con un esplosivo, che per fortuna ci ha colpiti solo di striscio.

Proseguendo ci siamo imbattuti in quattro coboldi armati, che avevano preso posizione dietro carretti rovesciato o barili di ferro freddo, ed è iniziata una mischia. Tralascerò l'eroico combattimento, in cui stavamo per rimanere solo quattro partecipanti a causa dei ripensamenti del prode [[Derio]], ed arriverò direttamente all'apice dello scontro: Da una parete della miniera, che si è rivelata illusoria, è emersa un'entità composta dai budelli ed interiora di diversi coboldi, intenzionata a cibarsi di qualunque cosa le si parasse di fronte. In quello specifico caso, NOI, o meglio [[Grummar]], che non solo ha sostenuto l'impatto della creatura, ma ha anche risposto più che a tono col suo martello incantato, smembrando l'essere in pochissimi colpi. Una volta ripulita la stanza dai coboldi rimasti, ed interrogato il superstite, tenuto previdentemente in vita da [[Elyraine]], abbiamo scoperto diversi fatti preoccupanti. 

Per prima cosa, la creatura era frutto di un rituale attuato da una parte eretica dei coboldi, che avevano ripudiato il dio dragone e cercato salvezza tramite rituali alimentati da forze demoniache, come seconda cosa, che le informazioni per svolgere tali rituali erano arrivate loro tramite una pagina persa da un incantatore elfo passato _in fuga_ dalle miniere sottostanti. A proposito, tal coboldo ci ha avvisati di non addentrarci in profondità, perché di tutti i loro compagni che l'hanno fatto, nessuno è tornato. Poi abbiamo sperimentato con le combinazioni dei pulsanti sul portone del drago, ah giusto, non so se l'ho detto, ma i segni zodiacali su quel portone sono in effetti su rocce mobili che se premute nel giusto ordine potrebbero forse aprire il portone. Se premute in un ordine sbagliato però... Beh l'avete potuto sentire dai miei compagni negli scorsi giorni cosa succede, si viene trasformati in rospo.

Non è una vita _così tremenda_ in fin dei conti, lascia molto spazio all'introspezione non poter parlare e non ricevere seccature, però non lo consiglierei, quindi se volete tentare di aprire il portone in futuro state ben attenti a questo rischio. [[Denkar]], caro mio, potresti portarmi un altro calice per favore? :3

# Sessione # 11
**Data**: 29/05/2024

**Partecipanti**: [[Zavis]], [[Bhar]], [[Urthu]], [[Grummar]], [[Rose]]

**Obiettivo**: Scortare i lavoratori verso [[Dorina]], attaccare il [[Le Terre Perdute#Villaggio Boggard|villaggio boggardt]]

I boggart e i loro stramaledettissimi sassi, pensavamo che scortare la carovana fino a [[Dorina]] sarebbe stata un’impresa facile e veloce ma non è andato tutto secondo i piani. Lungo il fiume abbiamo incontrato un boggart attaccato da due cocatrici, strani uccellacci simili a polli giganti con un morso in grado di pietrificarti temporaneamente. Speravamo che uccidendoli avremmo creato un qualche dialogo con i boggart per instaurare amicizia e collaborazione ma niente da fare quando abbiamo tentato un dialogo con due di loro hanno pensato volessimo attaccarli e sono scappati. Seguendoli abbiamo intravisto in mezzo al fiume un isolotto dove si sono insediati ma abbiamo deciso di tirare avanti per accompagnare i nostri amici di [[Approdo]] fino a destinazione. Ovviamente di notte durante i turni di guardia sono iniziati a piovere sassi, siamo riusciti a uccidere tutti i boggart che ci hanno attaccati ma non senza danni. Parte della carovana ha preso fuoco ma per fortuna il martellone di [[Bhar]] ha maciullato quella parte fermando l’incendio. Il giorno dopo siamo arrivati a destinazione ma non potevamo non provare ad attaccare l’accampamento boggart nel fiume dopo quella spiacevole nottata. Gli abitanti di [[Dorina]] ci hanno aiutato a costruire una zattera che abbiamo utilizzato per sbarcare sull’isolotto. Se chiedete a me vi dico decisamente un approdo turbolento, tanto che la zattera sbattendo contro la riva è rimasta danneggiata. A quel punto io, [[Bhar]] e [[Rose]] ci siamo nascosti nel canneto mentre [[Urthu]] e [[Grummar]] sono rimasti a riva pronti ad incontrare i nostri ospiti. [[Urthu]] e [[Grummar]] hanno tentato in ogni modo di instaurare un dialogo, da lontano li ho visti fare anche strani balli e suoni, non so come ma sembra che siano riusciti a farsi dare il materiale per aggiustare la nostra unica via di fuga.

Nel mentre noi altri abbiamo approfittato del diversivo creato dai nostri compagni per provare a dare fuoco ad alcune capanne dell’isolotto, la pioggia appena iniziata non ha dato una grande mano quindi siamo riusciti a incendiarne solo un paio. Tanto è bastato per attirare il resto dei boggart e per permettermi di intrufolarmi di soppiatto per spiare l’edificio in pietra al centro dell’isola. Non sono riuscita ad entrare perché dentro erano rimasti alcuni boggart ma da quello che ho potuto vedere sembrava proprio un edificio dedicato al culto di qualcosa. 

Tornati indietro dagli altri, sempre nascosti nel canneto, abbiamo visto la zattera di nuovo operativa era il momento di attaccare. [[Grummar]] è riuscito ad avvicinarsi con una scusa a quello che sembrava il capo dei boggart e ha sferrato il colpo di inizio. È stato un bel combattimento anche se a tratti qualcuno di noi se l’è vista davvero brutta. Non siamo riusciti a ripulire tutto l’isolotto, dopo aver combattuto contro i boggart sulla spiaggia ne stavano arrivando davvero troppi dal centro abitato, l’unica cosa giusta da fare era risalire sulla zattera e tornare ad [[Approdo]].

# Sessione # 12
**Data**: 20/06/2024

**Partecipanti**: [[Zavis]], [[Syrio]], [[Urthu]], [[Jeriko]], [[Rose]]

**Obiettivo**: superare [[Tevgimund]] per raccogliere informazioni su [[Zeogon]]

_Per coloro rimasti ad approdo la spedizione di questa settimana deve essere sembrata molto strana. Pochi giorni dopo la loro partenza [[Jeriko]] è comparso al [[Approdo#Il corvo di coffa|Corvo di Coffa]] evidentemente affannato, ha salito le scale di corsa verso l’ufficio del sindaco e 10 minuti dopo sono usciti assieme verso la periferia di [[Approdo]]. Da quella sera un nuovo strano personaggio gira per Approdo. È un giovane umano, dall’aspetto estremamente curato e portamento nobile, a tratti altezzoso. Ora soggiorna in una delle stanze private del Corvo. Jeriko solitamente siede con lui la sera a bere, ma è evidente che non conversino molto se non di questioni militari. Quando [[Bhar]] gli si è avvicinato per chiedergli chi fosse il nuovo arrivato Jeriko ha fatto intendere di non voler parlarne in quel momento e gli ha dato appuntamento al mercato la mattina dopo._
“Scusa la discrezione Bhar, ma era necessaria. Allora, per farla breve: siamo partiti verso le [[Le Terre Perdute#Rupi Urlanti|Rupi urlanti]] con l’idea di superarle e riportare qualcuno da [[Zeogon]] indietro per avere informazioni. Non so ancora se considerarlo un colpo di fortuna o meno ma abbiamo incontrato quel tipo sulla strada, [[Veduco Koltz]] in Ulfilas. È un esploratore di Zeogon, è estremamente ben addestrato ed equipaggiato, probabilmente anche perché di sangue nobile. Stava cercando di oltrepassare le rupi per scoprire di più sulle terre da questa parte. Ci siamo accordati e gli abbiamo fatto da scorta per tornare qui (anche perché ci siamo resi conto di non essere ben equipaggiati per le rupi non potendo nasconderci bene e non avendo vestiti pesanti per la notte). Siamo tornati senza troppi intoppi, giusto un paio di boggard che ci hanno attaccati e hanno utilizzato un mutageno per trasformarsi in abomini di carne. Di questo parliamo poi meglio, c’entrano molto da vicino quei cristalli rossi che ti dicevo e le creature della salina, siamo riusciti a capire abbastanza bene come funziona il tutto assieme a [[Filverel]] ma non voglio che la voce si circoli troppo… In ogni caso: arrivati qui Veduco e il [[Ephret Bulgakov|sindaco]] hanno parlato e credo che sia andato tutto bene. Sono molto preoccupato, sembra che a Zeogon abbiano davvero un esercito estremamente capace. Hanno messo anche loro una taglia sulla [[Tevgimund|manticora]] (300 mo, per la Dea!! Devono essere molto più ricchi) e potrebbero darci una mano anche con macchine da guerra che qui ad approdo non abbiamo. Ti ho detto tutto questo qui al mercato perché crediamo che quel tipo si porti dietro un essere invisibile capace di ascoltare e comunicare con il resto dell’esercito, probabilmente un diavolo minore, lo hanno chiamato imp. Quindi attento, quel tipo ha sempre un paio di occhi e orecchie in più ovunque va, bisognerà discretamente informare anche gli altri… Per ora cerco di tenerlo d’occhio io la sera, magari anche per capire un po’ di più sull’esercito di Zeogon."
"Ah, un’ultima cosa, sarebbe il caso di iniziare ad usare solo acqua dai pozzi o purificata. I boggard potrebbero aver reso pericolosa quella del fiume.”

# Sessione # 13
**Data** 23/07/2024

**Partecipanti**: [[Florian]], [[Salek]], [[Elyraine]], [[Bhar]], [[Grummar]]

**Obiettivo**: scoprire cos'è successo al gruppo incaricato dai marinai di costruire un faro sullo [[Scoglio]] nei pressi di [[Approdo]].

Ragazzi mi son dimenticata poi di raccontarvi quello che è successo sullo scoglio al largo di approdo! Vi ricordate la storia delle perone scomparse mentre cercavano di costruire un faro? Ecco, io, [[Florian]], [[Grummar]], [[Bhar]] e [[Salek]] abbiamo deciso di andare a indagare. A prima vista lo scoglio sembrava completamente inabitato e non c'erano più tracce dei lavoratori, se non le fondamenta di questo faro in costruzione. Siamo riusciti a trovare solo alcune pagine di un diario che parlava di urla nella notte e di occhi rossi nel buio. Pensavamo di essere arrivati ad un punto morto fino a quando Grummar non ha trovato una caverna a nord dello scoglio. Non saprei neanche come descrivere alcune delle cose che abbiamo visto in quella caverna. Sembrava quasi come se la luce si rifiutasse di filtrare dentro e Florian ha percepito una forte magia provenire da quella zona. Come se non bastasse in una delle aperture della caverna abbiamo trovato uno dei lavoratori sott'acqua, come se stesse facendo la guardia a qualcosa e con una mucosa magica sulla faccia. Solo dopo averlo fatto essiccare al sole tutto il giorno è riuscito a riprendersi, anche se non ricordava nulla di quanto gli era successo. Siamo riusciti poi a ritrovare solo altri due lavoratori, nelle stesse condizioni del primo, mentre cercavano di picconare delle rocce. A quanto pare a tutti era stato dato un compito ben preciso. Solo alla fine siamo riusciti a trovare una stanza nascosta, ovviamente anche questa sott'acqua, dove ci si è avvicinata una figura incappucciata proponendoci di entrare a far parte di un qualche culto e seguire il suo padrone, un "Dio del Mare". Pensandoci forse sarebbe il caso di tornare per indagare più a fondo e magari risolvere la situazione.

# Sessione # 14
**Data**: 19/09/2024

**Partecipanti**: [[Syrio]], [[Zavis]], [[Bhar]], [[Ghé]], [[Urthu]], [[Ñihöl]]

**Obiettivo**: uccidere [[Tevgimund]] la manticora

_Durante i festeggiamenti alla sera del ritorno ad Approdo, alla domanda di Jeriko di raccontare un po’ della missione, Syrio si cala l’ennesima birra seduto ad un tavolo del Corvo (era già sbronzo tre giri fa)._ Beh, che dire, missione compiuta. Anche se ce la siamo vista parecchio brutta eheheh. _Conato di vomito_ Vediamo… Eravamo indecisi sul da farsi. La mia maggiore preoccupazione stava nel luogo dove avremmo dovuto affrontare la manticora. Le rupi sono un territorio difficile per tendere imboscate: vero che ci sono crepacci qua e là, però è una zona parecchio scoperta ed è facile essere avvistati. Dunque avevamo pensato di attirarla ai piedi delle montagne, più verso la Foresta Fumosa, così saremmo stati in grado di preparare una trappola con la calma che ci serviva. La questione è tuttavia cambiata quando abbiamo parlato con il nostro caro Veduko. Per chi non lo sapesse, anche ai nostri vicini di casa di Zeogon non stava particolarmente simpatico Tevgimund, dunque ci hanno proposto una collaborazione per il suo abbattimento. _Conato di vomito_ Ecco, Zeogon ci avrebbe fornito una balista, portata sulle Rupi da una “squadra scelta” (a cazzo di cane aggiungo io, ma ne riparliamo dopo) delle sue milizie. Beh, con una balista la nostra preoccupazione maggiore, cioè di essere bersagliati dall’alto, era risolta. Allora ci siamo accordati su un punto di ritrovo sulla cresta. Oltre a questo ci siamo attrezzati con un sonnifero ed una pergamena che faceva la nebbia.

Dunque, il piano era pronto: saliamo sulle Rupi, ci incontriamo con la pattuglia di [[Zeogon]], prepariamo il luogo dell’imboscata con trappole e balista, attiriamo la manticora in qualche maniera, la avveleniamo, attiviamo la pergamena e iniziamo a menarla (noi a terra e la balista in volo). Se fosse tornata nella sua tana potevamo contare che il veleno l’avrebbe addormentata. _Conato di vomito_ Diverse volte ho visto piani ben architettati andare in fumo, ma mai che uno lo facesse ancor prima di cominciare. Lo abbiamo compreso quando, arrivati nel punto di ritrovo, abbiamo incontrato la squadra di Zeogon, o meglio ciò che ne era rimasto. La balista c’era, ma della pattuglia, probabilmente attaccata dalla manticora, era sopravvissuto [[Ñihöl|un solo elemento]]. Se ciò non era sufficiente, nel momento in cui abbiamo realizzato la situazione abbiamo visto un’ombra muoversi velocemente sulle rocce. Inutile dire che la manticora era già sopra di noi in volo, dunque sicuramente non c’era più il tempo di allestire un’imboscata. Urthu è andato ad aiutare il sopravvissuto di Zeogon ad usare la balista, mentre io mi sono messo ad improvvisare una bomba in un crepaccio, Zavis e Bhar hanno iniziato a bersagliare la bestia e Ghé li aiutava curandoli.

Sarebbe stato un combattimento molto più semplice se lo stronzo non avesse avuto l’amuleto illusorio, infatti la balista si è rivelata essere un’arma più micidiale di quello che pensassimo. Purtroppo però ci ha fregati con un’illusione e Ghé se l’è vista veramente brutta, mi sa che quel morso sul torace lascerà un bel segno nonostante le cure di Zavis. Beh, poi ci sono stati un po’ di botti, eheheheh. Farei un brindisi al buon Sgnask che mi ha fornito cinque bombe per l’allestimento dell’esplosivo. _Alzo un bicchiere al cielo_. In tutto il trambusto, ad un certo punto, abbiamo attivato la nebbia che ha oscurato la balista, facilitando il bersagliamento di Tevgimund. Nel mentre tutto il gruppo, compresa la sig.na Daigon, si era concentrato per l’utilizzo della balista, mentre io cercavo di distrarla fuori dalla nebbia. Tuttavia ero davvero convinto che ci avrei rimesso le penne quando mi sono ritrovato da solo con lui. Fortunatamente è arrivato il colpo di grazia: un ultimo dardo, scagliato dal soldato di Zeogon, ha trafitto mortalmente la bestia prima che lei, un tantinello irritata per l’esplosione, arrivasse a conciarmi per le feste. Ed eccolo qua, gente, il nostro eroe! _Mi alzo in piedi sulla sedia, barcollando, ed indico Ñihöl, il personaggio comparso assieme a noi al nostro ritorno ad Approdo, facilmente riconoscibile per via di un marchio sulla fronte._ Ti devo più di una bevuta, amico! Insomma gente, ora Approdo ha una rotta commerciale con Zeogon libera da ostacoli, ma per questo parlate con il sindaco, io adesso ho altri probl… _Altro conato di vomito, stavolta seguito da una mia corsa fuori dalla locanda._”

# Sessione # 15
**Data** : 01/10/2024

**Partecipanti**: [[Jeriko]], [[Grummar]], [[Syrio]], [[Urthu]], [[Ghé]]

**Obiettivo**: Consegnare la coda della [[Tevgimund|manticora]] ad un [[Cacciatori di Zeogon#V Cacciatore Ettin|artigiano]] a [[Zeogon]].

"Oggi nulla di tremendo da raccontare, non abbiamo dovuto rischiare la vita per una volta. Abbiamo parlato con [[Veduco Koltz|Veduco]] per farci spiegare dove portare la coda della manticora e ci ha indicato un accampamento poco oltre le [[Le Terre Perdute#Rupi Urlanti|rupi Urlanti]]. Ormai è una strada nota quindi la abbiamo percorsa in fretta. Ci ha accolto il capitano e ci siamo uniti a loro per cortesia durante una celebrazione. <img src="https://i.pinimg.com/736x/cf/4e/74/cf4e74d48778a3a9ba78d1188c654b28.jpg" align=right width=300 title="Preghiera mattutina di Grummar, Grummar che legge il libro del Sole ed un pipistrello stitico">Abbiamo capito un po' di più sulle loro credenze, il loro Sole ha due nature: corvo e scolopendra. La seconda rappresenta il sole in sé mentre il corvo lo trascina nel cielo... ho provato a capire ma non sono riuscito a stare troppo dietro la spiegazione, avevamo paura di dare nell'occhio. Abbiamo poi cavalcato verso l'insediamento del quinto cacciatore. Zeogon ha 9 "[[Cacciatori di Zeogon|cacciatori]]" (8 dopo che la manticora ha eliminato [[Cacciatori di Zeogon#IX Cacciatore Kikimora|il nono]]), non sono per forza singoli quanto delle squadrette di composizione variabile tra loro. [[Cacciatori di Zeogon#V Cacciatore Ettin|Il quinto sono 2 fratelli]], esperti cacciatori di aberrazioni e bestie. Sono in grado di costruire armi uniche dai resti delle bestie abbattute, Syrio stesso è rimasto li per poter ottenere uno spara-aculei. Hanno ricevuto il compito di trovare ed abbattere un drago che stanno cercado di inviduare tra le montagne. Io ammetto di non averci creduto quando la statua nella tana della manticora ne aveva parlato ma evidentemente era vero... A proposito, Grummar e Urthu sono rimasti con la statua... bah, contenti loro. Ora scusate ma mi sa che devo andare a fare rapporto al sindaco, potremmo aver scoperto che a Zeogon serva del ferro e dovremo decidere quanto dire delle NOSTRE miniere."

# Sessione # 16
**Data**: 04/10/2024

**Partecipanti**: [[Rose]], [[Zavis]], [[Bhar]], [[Florian]], [[Salek]] e [[Jeriko]]

**Obiettivo**: Esplorare le [[Le Terre Perdute#Miniere|Miniere sotto il covo dei coboldi]]

_Quella sera, quando la situazione al corvo si fece meno movimentata a livello lavorativo, Rose decise di raccontare la storia dell'ultima spedizione alle miniere, con Florian che strimpellava qualcosa in sottofondo_

"Bene... da dove cominciare? Partimmo su richiesta di Ephret per controllare la stabilità delle miniere di ferro freddo recentemente liberate dai coboldi, sulla carta sembrò una missione semplice, un banale controllo, ma gia prima di arrivare ci imbattemmo in cose inaspettate, come cervi defromi con il collo speccato che stavano trascinando un goblin, per sacrificarlo ad una statua... di un CERVO!!! Cose da pazzi. Per nostra fortuna i cervi non hanno rappresentato un pericolo e riuscimmo a salvare il malcapitato, ma notammo anche che la statua si stava riempiendo di dettagli, piu sacrifici riceveva, piu "potere" sconosciuto guadagnava. Osservando la direzione del flusso di questa magia si può presupporre che sia collegata al tempio nella voragine" _Appena nomina quel posto Rose rabbrividisce_ "Comunque continuiamo con la storia, dove ero rimansta? Ah si, da li ci dirigemmo verso le rupi, verso il nostro obiettivo. Abbiamo costatato che le miniere sono stabili, hanno resisitito bene allo scorrere del tempo, però... c'era ancora una parte inesplorata, una dove anche i coboldi avevano paura ad addentrarsi e quindi decidemmo di controllare, pessima scelta... Tale tunnel finiva in questa stanza, con una inquitante quando enorme voragine al centro, da questa stanza partiva il giacimento vero e proprio di ferro freddo. Ma il problema fu un altro... per fortuna ci accorgemmo subito che sul soffitto c'era un grande ammasso di pelo, un agglomerato di... non nemmeno come descriverli, ma dalla mole delle pile di sterco capimmo subito l'entità di tali esseri, non erano normali.
Ma grazie ad una strategia ben ideata ci dividemmo silenziosamente agli angoli della stanza per evitare di essere travolti dell'orda di questi esseri e solo una volta in posizione "attaccammo"... o per lo meno loro attaccarono noi, erano degli enormi pipistrelli pelosi terrificanti!!! Ma dopotutto se sono qui a raccontare questa storia significa che ha un lieto fine no? Bene, ovviamente riuscimmo a cavarcela anche in quella situazione. Ora reggetevi perche arriva la parte divertente. Dopo un ultimo controllo nella zona e nella voragine, dove le miniere continuano, e una volta controllate le condizioni strutturali, decidemmo di tornare dalla enorme porta del drago presente all'ingresso delle miniere, con l'intenzione di capire la sequenza di tasti, rappresentati dai segni zodiacali, che la apre; decidemmo quindi di provare un ordine sensato, come l'ordine sul calendario e una volta provato... _Cra Cra_ il povero malcapitato si trasformò in rospo. Magari però abbiamo solo interpretato male, pensammo, potremmo provare con l'ordine del calendario ma partendo dal mese attuale, sembrava una buona idea giusto? ...giusto? Andai io, premetti tutti i tasti e... _Cra Cra_ mi sono trasformata in un rospo. Cosa sucesse dopo mi è ignoto so solo che mi rivegliai da Olafur assieme a tutti gli altri escluso Jeriko, a quanto pare hanno continuato a tirare a indovinare fallendo anche loro, comunque anche grazie a Olafur tutto è bene quel che finisce bene"

# Sessione # 17
**Data:** 08/10/24 

**Partecipanti:** [[Baskerlen da Ghens|Baskerlen]], [[Grummar]], [[Nyul]], [[Syrio]], [[V. Taylor|Taylor]] 

**Obiettivo:** Approfondire le indagini sulla statua del cervo nella Foresta Fumosa 

Non so ragazzi, [[Rituali nella Foresta Fumosa|questa storia]] mi sta iniziando a preoccupare non poco. 

_Dice Syrio ad un tavolo del Corvo. [[Jeriko]] e chi altro di presente può notare una luce diversa nei suoi occhi, una serietà che stona moltissimo con l'immagine che si possono essere fatti di lui._ 

Quando parlai con te della questione della statua, Jeriko, forse sottovalutai il rischio che può rappresentare, quindi non mi feci troppi problemi a formare un gruppo inesperto; ora penso che abbiamo rischiato parecchio. Siamo partiti io e Grummar, e a noi si sono uniti tre nuovi personaggi in cerca di avventure. Baskerlen, l'uomo che potete aver visto girovagare per Approdo con una tunica da monaco, a far domande agli abitanti ed avventurieri; sembrerebbe essere un fedele del culto del Sole, quindi va parecchio d'accordo con il nostro Grummar. Nyul, l'umanoide coniglio, con l'espressione continuamente seria ed una grande armatura a piastre; non saprei dirvi molto altro di lui, se non che è risultato molto assetato di informazioni sulle terre perdute. Per ultimo invece c'è Taylor, un giovane ragazzo che si porta dietro un sacco di cianfrusaglie; lui mi sta simpatico, anche se ha un po' la testa per aria, ma dopotutto io sono l'ultimo che deve giudicare sulla questione. 

Dopo aver passato la notte a Dorina, abbiamo preso la direzione che mi era stata indicata da te per raggiungere [[Le Terre Perdute#Statua del Re Cervo|la statua]]. Addentrati nella foresta, tuttavia, ad un certo punto ho notato che qualcosa ci stava osservando da dietro un albero. Grummar è andato a controllare cosa fosse, ma non ha trovato nulla, soltanto dei fiori bianchi, dunque abbiamo continuato il cammino. Più tardi siamo stati interrotti nuovamente da dei rumori, che parevano causati da uno scontro, dunque siamo andati a controllare.

Ciò che abbiamo trovato erano due [[Rituali nella Foresta Fumosa#Effetti|cervi]], in preda alla furia, che attaccavano a morsi una [[Rituali nella Foresta Fumosa#Statue di legno|figura di legno]] che cercava di difendersi armata di un falcetto di metallo. Appena ci hanno notati però si sono scagliati su di noi; il problema è stato che anche la figura di legno ci ha aggredito, invece di aiutaci. Tuttavia, una volta abbattute entrambe le bestie, la statua si è fermata e si è posizionata di fianco ad un albero. Osservandola meglio si presentava come una figura incappucciata, priva di volto e con una mezzaluna sulla fronte. Analizzando i corpi dei cervi abbattuti abbiamo avuto modo di capire che in realtà, all'interno, erano in decomposizione da almeno una settimana. Dopo averli aperti il processo di decomposizione ha accelerato notevolmente, oltretutto, e Taylor ha compreso che dovevano essere stati oggetto di qualche magia necromantica. Il tempo di fare ciò ed abbiamo perso di vista la statua, la quale è scomparsa lasciando come unica traccia gli stessi fiori di prima, di Achillea precisamente. 

Abbiamo proseguito verso la statua, notando che le tracce dei cervi provenivano proprio da lì, e siamo giunti infine ad una radura con al centro una grande struttura monolitica, al cui interno era presente la statua. Era esattamente come me l'hai descritta e sotto di lei c'era un ammasso di corpi di diverse creature tutte rinsecchite, tra cui goblin. Presentava però una differenza sostanziale: era sospesa per aria, senza sostegno da alcuna parte. Oltretutto era estremamente dettagliata, molto realistica, e porgeva la mano artigliata in avanti, come per ricevere qualcosa. Appoggiando la mia mano su questa, l'ho sentita formicolare molto forte e da una piccolissima ferita ha iniziato ad uscire copiosamente sangue, che cadendo sulla statua è stato assorbito. Stessa cosa è successa a Grummar.

Dopo aver lasciato che Taylor e Baskerlen la studiassero, mentre Nyul era rimasto nella radura a fare da guardia, Grummar ha voluto provare a distruggerla. Penso che non abbia mai tirato una martellata così potente, la quale lo ha sbalzato fuori dalla struttura. Tuttavia della statua si sono scheggiati solo dei peli. La parte più inquietante è stata che dopo ciò lo sguardo del cervo non era più perso nel vuoto, ma sul nostro orco. Era come se una connessione fra i due si fosse creata, infatti mettendo uno strano scacciapensieri, di proprietà di Taylor, fra di loro questo iniziava a far sgorgare sangue. A questo punto ho smesso di capire cosa stesse succedendo. Era il tramonto ed al limitare della radura erano comparse tantissime delle statue di legno; la maggior parte era armata di falcetto, altre invece possedevano armatura, spada e scudo di legno, ma tutte presentavano la mezzaluna nella fronte ed erano incappucciate. Fortunatamente, dopo un'offerta di fiori, non solo ci hanno lasciato passare, ma ci hanno mostrato una strada da seguire, guidandoci con l'illusione di una volpe. Mentre andavamo via, però, al centro della radura hanno cominciato a sbucare da terra molti cervi, che si sono diretti verso di noi. Sono stati fermati dalle statue ma abbiamo avuto modo di capire che cercavano di andare nella direzione di Grummar, probabilmente a causa della connessione con la statua. La volpe ci ha guidati fino ai piedi di un largo albero sorvegliato da una delle statue di legno, nel quale alle radici c'era un'entrata e dello spazio al suo interno. Siamo entrati e abbiamo passato la notte lì. La mattina seguente non abbiamo ritrovato la statua, ma sempre dei fiori di Achillea; la stessa cosa è successa quando siamo tornati alla radura: questa era cosparsa di resti di cervi, segni di zoccoli e Achilee. La cosa positiva era che lo scacciapensieri non mostrava più il collegamento fra Grummar e la statua. 

Questo è tutto, che ne pensi?