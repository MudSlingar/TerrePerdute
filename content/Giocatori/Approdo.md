#ambientazione #approdo

# Benvenuti nella Wiki di approdo!

In cosa consiste questo progetto?

In una campagna in stile west marches, dove poter giocare senza limiti di gruppo o giornate predefinite.

È spiegato tutto meglio nel file "Guida-alla-campagna", presente nella sezione [release](https://github.com/MudSlingar/Approdo/releases) della repository, fateci un salto.
Se rimangono dei dubbi scrivetemi.

---

# Approdo
###### *L'unico bastione di civiltà nelle Terre Perdute*

![immagine approdo](https://i.pinimg.com/originals/df/38/fa/df38fa4569805438784f3be79c4d9fa6.jpg)

Fondata un centinaio di anni or sono, la città di Approdo è ciò che rimane delle missioni dirette nelle Terre Perdute, che hanno attraversato il Mare Interno in cerca di fortuna. Svariati regni sono interessati alle ricchezze ed alle magie che si dicono nascoste nel cuore di queste terre, ma pochissimi sono riusciti a fare ritorno, ed ancor meno con tesori per la madrepatria.

Difficilmente queste missioni avevano risorse a sufficienza per sopravvivere ai territori ostili in cui si avventuravano, tantomeno per attraversare nuovamente il Mare, quindi le navi sono state riutilizzate per costruire un piccolo villaggio, che col tempo venne nominato "Approdo" dai cercatori di fortuna di passaggio e dalle poche anime che vi si insediarono permanentemente.

Ad oggi la cittadina di Approdo è dotata di un porto e di una taverna, [[Approdo#Il corvo di coffa|Il corvo di coffa]], con abbondanti alloggi per avventurieri, che difficilmente scarseggia di spazio per nuovi ospiti.
La fabbra Isgrid gestisce il suo negozio [[Approdo#Metallo Pesante|Metallo Pesante]], e l'elfo Filverel è disposto ad identificare o acquistare oggetti magici ed artefatti per il giusto prezzo (o un poco di più) all'[[Approdo#Orizzonte degli Eventi|Orizzonte degli Eventi]], da lui fondato durante la prima spedizione nelle Terre Perdute.
Per i seguaci più fedeli di divinità la [[Approdo#Chiesa di Approdo|Chiesa di Approdo]] offre un altare, incensi ed un posto tranquillo in cui pregare, anche se non tutti apprezzano la vista di Ofnir lo storpio, che pulisce la chiesa e suona le campane all'alba, al mezzodì ed al tramonto. 

Non fosse per le navi che ogni tanto portano nuova vita Approdo sarebbe una sonnolenta cittadina marittima, che quasi stonerebbe nel contesto di un territorio pericoloso ed antico come le Terre Perdute. 
Gli abitanti locali, noti come approdoni, si dedicano principalmente alla pesca ed all'agricoltura, entrambe limitate alle vicinanze del borgo. Hanno una forma di milizia cittadina, per difendersi da bestie e mostri che ogni tanto sconfinano nelle campagne, ma dato il rischio già presentato dalle Terre Perdute crimini interni alla città sono estremamente rari, in quanto solo un folle si metterebbe contro l'unico sostegno civile a disposizione. Per punire i criminali è spesso sufficiente l'esilio nelle terre selvagge, che potrebbe anche equivalere ad una condanna a morte per i più.

A livello economico qualunque moneta dei regni è ben accetta, così come eventuali monete trovate nell'entroterra. Monete di quest'ultimo tipo, se particolarmente rare, possono essere vendute a buon prezzo ai mercanti dei regni, quando arrivano al mercato di Approdo per nave.

Il siniscalco di Approdo, che gestisce il commercio con i mercanti e le tasse all'interno della città, è Ephret Bulgakov, un gentile umano sulla quarantina, che spende buona parte del suo tempo al piano superiore del corvo di coffa, dove ha il suo ufficio.

## Il corvo di coffa

Ricavata da un quarto di galeone rimasto intero, dove la chiglia è la parete dell'ingresso, ed altre navi, il corvo di coffa svetta sulla città di Approdo grazie all'albero maestro ben conservato che si erge dal centro dell'edificio. Sulla coffa dell'albero è stata issata la polena del galeone, raffigurante il toponimo Corvo.
All'interno le pareti di legno sono lustri ed il pavimento di pietra si abbina al pregiato bancone di marmo, che si dice sia stato ricavato da un antico altare recuperato dall'entroterra.
Da dietro il bancone Denkar, l'oste, gestisce gli ordini e serve da bere con fare bonario, ma si dice non si sia mai tirato indietro dal prendere per le orecchie e letteralmente buttare fuori gli avventori molesti.

Gli avventori possono bere e mangiare a prezzi modici sulle lunghe tavolate, o prendere posto ad uno dei tavoli rotondi ricavati da timoni nella "stanza piccola".
Un tavolo in particolatre spicca tra tutti nella sala grande in quanto nuovo ed in condizioni perfette. Denkar si appresta sempre a dire che questo sia in sostituzione di un vecchissimo tavolo, ricavato dalle assi della prima nave a raggiungere le coste delle Terre Perdute, dove gli avventori passati avevano inciso nel dettaglio la mappa delle zone esplorate durante i loro viaggi nell'entroterra, ma il tavolo è sparito da anni, e coloro che lo incisero ormai morti.

Le pietanze offerte consistono soprattutto in zuppe di cereali, verdure e legumi o carne essiccata e formaggi, anche se quando disponibile è presente il famoso stufato alla Denkar, la cui ricetta è un segreto avidamente custodito dall'oste.

| Pietanza                                 | Costo | Bevanda                         | Costo |
| ---------------------------------------- | ----- | ------------------------------- | ----- |
| Zuppa del giorno, pane e birra           | 3 mr  | Boccale di birra                | 1 mr  |
| Carne essiccata, formaggio, pane e birra | 3 mr  | Bicchiere di vino di corbezzolo | 2 mr  |
| Stufato alla Denkar, birra               | 5 mr  | Bottiglia di vino di corbezzolo | 1 ma  |
| Vino di corbezzolo al posto della birra  | +1 mr | Barilotto di birra              | 1 ma  |

Le stanze per gli ospiti sono accessibili tramite una porticina affianco al camino, situato sulla parete opposta all'ingresso.
Si tratta principalmente di camerate, di cui una da dodici al pian terreno e due da sei subito sopra, oltre che quattro camere singole in fondo ai corridoi (due per piano). La camerata da dodici ha un caminetto, che permette di scaldare la parte più lontana dalla sala grande.

| Camera  | Prezzo (notte) | Prezzo (settimana)* | Prezzo (mese)* |
| ------- | -------------- | ------------------- | -------------- |
| Grande  | 5 mr           | 6 ma                | 21 ma          |
| Media   | 1 ma           | 8 ma                | 35 ma          |
| Privata | 5 ma           | 35 ma               | 140 ma         |

*: *i prezzi per una settimana o un mese comprendono un pasto al giorno (con birra)*


## Metallo Pesante
Il negozio di Isgrid, Metallo Pesante è l'unico fabbro nella città di Approdo, ed è responsabile di forgiare e mantenere l'equipaggiamento della milizia cittadina, nonché grate e svariati oggetti d'uso comune per gli abitanti.

Le persone anziane che risiedono nei dintorni si lamentano del rumore dell'officina durante la giornata, ma raramente sono ascoltate, innanzitutto per il rumore della cote rotante che affila le lame, ma anche perché il servizio offerto da Isgrid è essenziale per tutti gli approdoni.

Da Metallo Pesante potreste dover gridare per effettuare i vostri ordini, ma saranno sempre consegnati in perfette condizioni e nei tempi previsti.

> Potete acquistare qualunque oggetto metallico comune, comprese armi. 
>
> Per ottenere delle armature comuni è necessario aspettare una settimana.
>
> Per ordinare oggetti non comuni (che siano armi, armature o altri oggetti metallici)
> è necessario fornire la formula per costruirli ed attendere una settimana (o più, se l'oggetto è di alto livello)
>
> È possibile trasferire rune tra oggetti per una moneta di rame, senza tempi di attesa


## Orizzonte degli Eventi

Questo negozio nascosto tra le vie del quartiere del Ciliegieto potrebbe essere scambiato per una piccola casetta con una lanterna dalla luce violacea appesa all'ingresso, ma chiunque entri può subito capire di non trovarsi in un posto qualunque.
Tutte le pareti sono coperte di scaffali che rigurgitano cianfrusaglie ed amuleti di qualunque specie, ed anche il pavimento è tanto coperto di pile di libri e vasche conenenti creature o liquidi strani da rendere difficile muoversi senza urtare qualcosa.

Filverel, l'elfo antico, è sempre all'ingresso ad accogliere gli avventori, anche se guardando dalla finestra potrebbe non sembrare sia nella stanza. Si muove a passo sicuro tra le cianfrusaglie, e percorre l'intera lunghezza della casa per accompagnare gli acquirenti all'oggetto desiderato. Se richiesto può identificare oggetti magici grazie ad uno speciale apparato di sua invenzione, di cui però è restio a spiegare il funzionamento.
Non sono presenti mobili a parte le scaffalature ed i tavoli su cui sono ammassati gli oggetti in vendita.

> All'Orizzonte degli Eventi è possibile acquistare qualunque [talismano](https://2e.aonprd.com/Equipment.aspx?Category=15&Subcategory=19) con un 10% di sconto rispetto al prezzo indicato sui manuali,
>
> Sono disponibili anche [elisir alchemici](https://2e.aonprd.com/Equipment.aspx?Category=15&Subcategory=8) ed [oli](https://2e.aonprd.com/Equipment.aspx?Category=15&Subcategory=17) fino al livello 3, [pergamene arcane](https://2e.aonprd.com/Equipment.aspx?Category=15&Subcategory=52) fino a livello di oggetto 5 (livello di incantesimo contenuto 3) e [rune per armi](https://2e.aonprd.com/Equipment.aspx?Category=23) fino al livello 3
> Le rune sono vendute ad un sovrapprezzo del 10% rispetto al prezzo indicato sui manuali.
>
> È disponibile anche per identificare le proprietà degli oggetti magici, per 1 moneta d'oro per livello dell'oggetto, oppure un favore.

## Chiesa di Approdo
Ad Approdo la chiesa si distingue chiaramente dagli altri edifici, essendo costruita interamente in pietra.
Che sia indice di estremo rispetto per le divinità da parte di passate generazioni o che la chiesa fosse presente prima che l'insediamento venisse chiamato Approdo poco importa, in quanto non è così frequentata al giorno d'oggi.
Non è dedicata ad un culto in particolare, sebbene la forma circolare con un altare centrale, o il fatto stesso di essere di pietra, la possa rendere inadeguata alla venerazione di specifiche divinità, e non avendo alcun chierico qualunque credente desideri visitarla è accolto gioiosamente da Ofnir lo storpio, che vive della beneficienza dei fedeli e pulisce la chiesa, oltre che suonare le campane.

> Nella chiesa si può usufruire di incenso e candele, giorno e notte, ma non sono offerti servizi se non la possibilità di pregare.

## Il Mercato
Con una cadenza quasi settimanale arrivano una o più navi mercantili dai Regni, che acquistano rarità dalle Terre Perdute in cambio di viveri, stoffe o altri beni pregiati lavorati nelle terre civilizzate.

Questi scambi avvengono nelle piazze del porto, dove i mercanti allestiscono i propri banchetti. Chiunque volesse acquistare la loro mercanzia è libero di farlo, anche se gli oggetti più rari potrebbero essere venduti all'asta.

> Settimanalmente all'apertura del mercato potrete acquistare oggetti comuni e fino ad un oggetto raro con un 15% di sovrapprezzo rispetto al prezzo reperibile sui manuali.
>
> Ogni volta che viene aperto il mercato sono disponibili all'asta anche oggetti particolarmente rari (rarità raro o maggiore), potrete partecipare all'asta per ottenerli. Solo voi giocatori parteciperete all'asta, saranno presenti un prezzo minimo ed a volte un prezzo di acquisto diretto.
